1‘1tA1‹2}‹'A'1·1o XXV

quidem liber unde transcriptus est D, illinc divelli potest: tanta
summa in re inter FH et D intercedit similitudo. itaque hoc prorsus
licet adfirmare fuisse olim librorum IX—-XVI exemplum quoddam
(Y), unde varios per ramos descenderint ei qui non sint ducti cx Y
Mediceo codices. quot tamen illinc derivati fuerint codices ignora-
mus: certa causa est FHD et Cratandrini antiqui, si quidem vera
eius est vetustas, incerta folii Heilbronnensis, codicis Cusani, libri
quo usus est Ioannes saresberiensis3 denique fortasse aliud illius
stirpis sumi posse exemplum quod mixtum postea cum M contami-
nati cuiusdam codicum generis extiterit origo, mox videbimus
(v. p. XXVI).

quodsi de ipso Y non dubitamus, nec prolem eius possumus
omnem definire nec patriam aut aetatem. aequalem Mediceo si
quis dixerit non equidem repugnabo, nec si quis natu minorem:
maiorem tamen non facile putabo. aetatis igitur utrum M an Y
dandus sit principatus cum obscurum sit, restat ut quaeramus utri
nobilior multo palma debeatur praestantiae.

iam cum M extet ipse, Y componendus sit ex FHD —- mitto
nunc particulas alibi servatas —, perspicuum est cum M non posse
contendi nisi ea quae habeant et FH et D, coniecturaeque loco
ducendum nec Y ascribendum si quid singulare in uno extet codice.
quapropter praeter orthographica singulares multas eiusmodi lectio-
nes sciens omisi utpote ad Y restitutionem non facientes, et si
quas attuli — ex H maxime, utpote libro vetusto ——, feci non quo
utiles arbitrarer sed ut res ante oculos poneretur. restitutum igitur
ex FHD codicum consensu Y si comparamus cum M, in rem in-
cidimus variae dubitationis plenam. una enim ex parte dubium
non est quin possint ex Y et sarciri Medicei lacunae haud paucae —
velut lX, 15, 1; 16, 73 X, 18, 23 23, ὃς XI, 13, 13 XII, 14, 33 XIII,
28, 33 XV, 2, 5 »- et multorum locorum scriptura partim emendari
partim iustam in suspicionem vocari. quae cum ita se habeant,
actum videri possit de Medicei principatu. verum enim vero altera
ex parte in Y sunt et lacunae quibus explendis unus adhiberi pos-
sit M ——- velut X, 32, 4; XII, 4, 13 26, 2; XIII, 7, 1.4; XV, 4,14;
XVI, 15, 2 —- et amplus variorum vitiorum numerus quae non
compareant in M. iam cum restent loci haud pauci qui et diverse
utrobique conformati sint et ita comparati ut per se spectata et M
scriptura possit admitti et Y, equidem rebus omnibus quae momen-
tum faciant saepe ponderatis eo adductus sum ut dubia ubi res
esset et incerta, M, veterem ducem, sequi mallem quam Y. sic factum
ut altera quoque pars, quamvis saepe emendata ex Y, summa in re

