XXVI PRAEFATIO.

conformata sit ex Medicei libri auctoritate. nec dubito quin idem
sensuri sint alii qui non soleant arripere nova propter novitatem
quique accuratam habeant sermonis epistularis notitiam.

ac si voluissem, facili opera potuissem codicum qui in libris IX—
XVI non omni ex parte pendeant ex M, magnum colligere nume-
rum. quos codices cum sciens prudensque omiserim, tamen ne
omissione ea videar consulere voluisse Medicei gloriae et detrahere
de Y auctoritate, haec subicienda.

sunt igitur indicia multa quae ducant ad contaminationem quan—
dam, qua saec. XV inter se commissi sint M vel potius P et Y.
extant enim codices haud pauci tam librorum I—XVI quam poste—
rioris partis solius, in quibus libri IX-—XVI impressa habeant ·
modo certissima P vestigia modo non minus certa Y classis indicia,
idque tam in lacunis quam in scriptura universa. quod mixtum
genus cum me diu lusisset, existimantem scilicet tertiam illo effici
in l. lX-XVI classem, diversam eam et a M et a Y ideoque gra-
vissimam, tandem deprehendi eam quam dixi contaminationem. qua
intellecta quaerere institui quod Y generis exemplum illic fuerit
adhibitum, unumne ex eis quae supersunt an ignotum aliquod. quo
in examine mox patuit de Harleiano 2682 quidem cogitari nullo
modo posse: etenim et epistulam IX, 18 quae tota deest in illo, et
singulares locos multos, in quibus ille lacunosus est, integros con-
taminati codices habent, sic quidem ut praeter M adhibitum sit Y
genus Oratandri autem ‘antiquum’ illum cum vix liceat hic ad-
vocare, utpote qui videri possit non tam faciendae inserviisse con-
taminationi quam ortus ipse ex iam facta, restat is codex (Z) unde
transcriptus est Palatinus 598 (D). quo ex codice si quis dicat
diversis temporibus fuisse derivatum et D et aliud exemplum (E)
ita, ut D simpliciter transcriberetur, Ε vero conficiendo praeterea
adhiberetur Medicei 49, 7 apographum aliquod, porroque progeniem
E, cum ipse quoque multiplicaretur, varias subiisse corruptiones, is
non caret argumentis quibus eam defendere possit opinionem. nam
contaminati illi et in verbis multa habent quae artam cum D
cognationem indicare videantur et cum confusa fuerint ex Mauii
testimonio (v. p. XXIII adn. 1) in Z folia, fuit foliorum quaedam con—
fusio etiam in contaminatorum fonte. obstat altera ex parte quod
contaminatorum confusio diversa est a D: in illis enim libri dum-
taxat tertii decimi epistulae confuso ordine se excipiunt, cum recto
currant in D. porro extant in contaminatis quae desunt in D
epistulae X, 183 193 20, 1—33 Xl, 29, ita quidem eae conformatae
ut pelluceat praeter Mediceum Y. possunt quidem eae epistulae

