ΟΤΤΟ EDVARDVS SCHMIDT LVDOVICO MENDELSSOHN
S. D. P.

Hortanti tibi, vir doctissime atquc humanissime, ut Ciceronis
epistulis, quarum editionem philologi iam diu abs te cupidissime
exspectant, tabulam chronologicam adicerem, eo libentius obsecutus
sum, quod et ipse in commentariolo ante hos septem annos in
Fleckeisenii Annalibus editol) multum de priorum editorum in
temporibus, quibus singulae epistulae essent conscriptae, definiendis
incuria, ne dicam neglegentia, questus eram eodemque loco, qua de
causa et quo modo novo editori epistularum ordo historica ratione
ad temporis ordinem seriemque rerum referendus esset, copiosius
exposueram. Quae cum monerem, tot tantaque a viris doctis prae-
sidia mihi ad quaestiones illas chronologicas atque historicas diiudi-
candas praesto esse videbantur, ut totam illam epistularum συνα-
γωγήν, quae Tullii nomine nobis servata est, recte distinctam recteque
ad tempora digestam antiquitatis studiosis brevi tempore me pro—
ponere posse sperarem.

Ac primum' quidem opera cum Ludovico Gurlitt coniuncta
Brutinarum epistularum, quarum adhuc nulla exstat editio hoc
quidem nomine digna, exemplar componere institui. At in frag-
mentis deperditorum ad M. Brutum librorum VIII ex ceteris epistulis
colligendis, id quod non nimii laboris esse putaveram, multorum
annorum otium, quod quidem gymnasii praeceptoribus pusillum esse
solet, me consumpsisse non sine aegritudine intellexi. Quamquam
enim plurimae Tullianarum epistularum particulae a singulis viris
doctis magno cum ingenii acumine atque sagacitate disquisitae at-
que ordinatae erant, tamen in horum opera et iudiciis ut acquiescerem
non impetrare ab animo potui, quod sua quisque via ac ratione
epistulas quasdam digesserat, totum vero epistularum corpus post
Iohannem de Gruber (1836) nemo eadem arte et ratione complexus
erat. Quamobrem paene per septem annos laboravi, ut universam
Tullianarum epistularum συναγωγὴν quasi unam texturam diver-

1) Fleck. Ann. 1884 p. 331 sq.

