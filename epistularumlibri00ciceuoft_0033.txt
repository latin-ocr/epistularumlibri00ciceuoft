PRAEFATIO. xxix

sint indicatae quidem. cadem ot neglegentia et iudicii hebetudo cum
in singulorum locorum tractatione deprehendatur, omissa plerumque
bona scriptura, allata futtili interpolatorum contaminatorumvc codi-
cum discrepantia, patet eur Gruteriana opera, cum in magno apud
aequales posterosque fuerit honore, nullius hodie sit usus.

multo illis prudentior l. G. Graevius. quamquam enim sordes
tralaticias ne ipse quidem sprevit sed auxit novis excussis libris
vilibus, tamen vere promovit emendationem: quippe priori parti
primus adhibuit Harleianmn 2773 inque altera Hittorpiani et Pala-
tini sexti scripturam cum attulit multo frequentius quam a Gebhardo
erat factum (cf. p. XXI adn. 1), tum ubi res ferret suscipere non
dubitavit. quodsi ille et abiecisset codices novellos et vetustos
ubique ex severioris artis regulis tractasset, nihil magnopere in
eius opera desiderares, quae tamen vel sic et priores omnes superat
et posteriores.

scilicet post illum non progressa est harum epistularum emen-
datio quae quidem pendeat ex codicibus, sed regressa: rursus nullo
facto discrimine excutiebantur codices novicii editionesque vetustae
augebaturque confusio. pertinent huc Io. Aug). Ernesti, T. F. Bemdict,
Al. Martyni-Layuna, alii, quos per homines paullatim res eo est
deducta ut nemo sine nausea posset has epistulas adire: tantum
erat mare diversae scripturae undecumque collectae. nec melior
rei criticae condicio in magna Schema· editione, quamvis hominis
iudicio non carentis. tandem exortus est qui denuo auderet rem
praecidere, Io. Casp. Orelli: is in editione Turici a. 1829 emissa —
emendata ea ab illo et Baitero a. 1845 est — revertit ad Victorii
sententiam abiecitque farraginem illam omnem, utpote profectam
ex corruptis Medicei apographis. nec negari potest utilem fuisse
et plausibilem Orellii illam operam: verba ut hiabant interdum
et offendebant, ita summa in re erant genuina. quamquam Orelli
magno opere eo peccavit quod praeter codices novicios abiecit non
solum Graevianos omnes, sed etiam Erfurtensem (F) tum primum
a Wundero protractum: quae enim commentus est ut verba XV, 2, 5
Cet tamen adulescentem essem') a Wundero ex F recte vindicata
in interpolationis suspicionem vocaret, ea homine docto non erant
digna. persuasit tamen cum aliis tum Baitero, qui cum suam harum
epistularum editionem a. 1866 emitteret — valde utilem ceteroqui
eam et propter novam Medicei collationem et propter editoris in re
critica factitanda prudentem sobrietatem — opinioni illi tam firmiter
inhaesit ut Harleianos codices 2773 et 2682 iam a. 1839 Orellio a
Th. oehlero indicatos levi significatione praetermittere non dubitaret.

