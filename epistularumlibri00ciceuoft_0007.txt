PRAEFATIO.

M. Tullium Tironem una editione grandi omne quod tum supererat
Ciceronis commercium epistulare praeter litteras ad Atticum datas
paullatim in publicum protulisse post egregias L. Gurlittii quaestiones
omnes hodie consentiunt. ¹) cuius editionis ex reliquiis longe gravis-
simum est id corpus quod sedecim libris comprehensum hodie tenemus.
quod corpus ut formam iam habet non antiquam —— veteres enim has
epistulas monobiblis comprehensas lectitabant, non coactas in volu—
mina —, ita re quin fere referat Tironis operam dubium non est:
quae enim ex his epistulis inde ab antiquissimis ·temporibus ad-
feruntur particulae, eae ad idem quod hodie est redeunt funda-
mentum. ipsae autem eae particulae si coniunguntur cum vestigiis
quibusdam ad codices plures hodie deperditos spectantibus, nullo

- saeculo prorsus fuisse oblitteratam harum epistularum memoriam

haud temere licet suspicari.

antiquissimum igitur ex eis quae supersunt testimoniis est
Senecae patris (suas. I, 5 p. 524, 5 Muli. : Cic. ad fam. XV, 19, 4),
e memoria quidem id prolatum eoque paullo immutatum —— id quod
alii quoque fecerunt scriptores. secuntur Quintilianus et Suetonius
adferentes ille (instit. or. VIII, 3, 35) ep. ad fam. III, 8, 3, hic (de
gr. et rhet. 14 p. 111 Reiff.) ad fam. IX, 10, 1. epistologyraplii deinde
Romani inde a Plinio minore (v. ep. IX, 2) — alia nimirum Senecae
causa est — usque ad extrema labentis imperii tempora et lectita-
bant has epistulas et imitando si res ferret exprimebant, veluti
Fronto, Ambrosius, Sidonius Apollinaris, alii. idem studium tenuit

1) Cf. Gurlittii diss.: ‘de M. Tulli Ciceronis epistulis earumque pristina
‚collectione’ ed. Gottingae a. 1879 quaeque postea idem vir eruditus exposuit
in ann. philol. 1885 p. 561 sq.‚ 1888 p. 863 sq. et in progr. Steglitiensi a. 1888.
praeterea videndae relationes W. Schirmeri (Philol. XLV p. 133 sq.)‚ C. Lehmanni
(‘Iahresber. cl. Berlincr phil. Vereins' X p. 1 sq.), Iw. Mi'illeri (in Bursiani rel.
ann. 1882 11 p. 1 sq.) al. - ceterum valde probabile eos libros in quibus nimis
apparebat Ciceronis infestus Caesari Caesarianisque animus — ut apparet v, c,
in epistulis ad Cassium datis (XII, 1 sq.) -‚ vivis etiam tum Augusto et Tiberio
non potuisse vulgari a Tirone, sed esse editos -« cx Tironiana quidem ordina-
tione —- post mortem et illius et Tiberii (v, F. Leo ind. schol. Gotting. 1892 p, 3).

a '⁵'

